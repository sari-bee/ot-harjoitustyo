# Veriryhmäapurin käyttöohje

Sovellus avautuu kirjautumisikkunaan. Jos olet tehnyt jo käyttäjätunnuksen, voit kirjautua suoraan sisään antamalla tunnuksen "Syötä käyttäjätunnus"-kenttään ja painamalla Kirjaudu sisään. Huomioi, että tunnuksessa isot ja pienet kirjaimet ovat merkitseviä.

Tarvittaessa tee uusi käyttäjätunnus syöttämällä se "Lisää uusi käyttäjätunnus"-kenttään ja painamalla Lisää!. Kirjaudu sitten sisään.

Sisäänkirjautumisen jälkeen olet näytteen tietojen syöttöikkunassa. Syötä sen näytteen näytetunniste, jota haluat käsitellä. Näytetunniste on pakollinen tieto. Syötä reaktiovoimakkuudet numeroilla 0-4 tai kaksoispopulaatio kirjoittamalla DP. Halutessasi lisää kommentti. Paina sen jälkeen Tarkista. Näet näytön alalaidassa antamasi näytetunnisteen, tulosten tulkinnan ja tarvittaessa ehdotetut jatkotoimet sekä syöttämäsi kommentin. Näytteen tiedot tallentuvat automaattisesti tietokantaan. Halutessasi voit tyhjentää kentät tarkistamatta/tallentamatta tietoja painamalla Tyhjennä kentät.

Mahdollisia testitapauksia ovat mm.
- Selvä veriryhmä A RhD neg: Anti-A 4, Anti-B 0, Anti-D 0, Kontrolli 0, A1-solu 0, B-solu 4
- Ei-hyväksyttävä reaktiovoimakkuus Anti-A:lla: Anti-A 2, Anti-B 0, Anti-D 0, Kontrolli 0, A1-solu 0, B-solu 4
- ABO-logiikka ei toteudu: Anti-A 4, Anti-B 0, Anti-D 0, Kontrolli 0, A1-solu 0, B-solu 0

Näytehistoria-painikkeesta pääset ikkunaan, jossa voit hakea tallennettuja näytteitä eri hakuehdoilla. Antamalla haluamasi näytteen näytetunnisteen ja painamalla Etsi näytetunnisteella näet yksittäisen näytteen tiedot ja tulkinnan. Tallentamasi näytteet -painikkeella näet itse syöttämäsi näytteet ja Selaa kaikkia näytteitä -painikkeella kaikki tälle koneelle tallennetut näytteet aikajärjestyksessä tuoreimmasta vanhimpaan. Voit siirtyä aiempiin tai myöhempiin näytteisiin näytön alalaidan painikkeista Aiemmat näytteet ja Myöhemmät näytteet.

Kirjaudu ulos sulkemalla sovellus. Jos haluat kirjautua toisena käyttäjänä, käynnistä sovellus uudestaan.